<!DOCTYPE html>
<html lang="cs">

<head>
   <meta charset="UTF-8">
   <meta name="viewport" content="width=device-width, initial-scale=1.0">
   <title>Hantek DSO2D15</title>
   <link rel="stylesheet" href="../../styles.css">
</head>

<body>
   <header>
      <nav>
         <ul>
            <li><a href="../../index.html">Domů</a></li>
            <li><a href="../../clanky.html">Články</a></li>
            <li><a href="../../info.html">O mně</a></li>
         </ul>
      </nav>
      <button id="theme-toggle">Přepnout motiv</button>
   </header>
   <main>
      <h1>Osciloskop Hantek DSO2D15</h1>
      <h2>Informace a nákup</h2>
      <p>
         Dvoukanálový digitální osciloskop s šířkou pásma do 150 MHz a vestavěným funkčním generátorem. Jedná se o
         nejlepší a nejdražší model této řady, přičemž levnější modely jsou prakticky totožné, akorát mají softwarově
         zamčený funkční generátor (DSO2C15), omezenou šířku pásma (DSO2D10), případně obojí (DSO2C10). Já jsem svůj kus
         koupil přes platformu Banggood převážně kvůli tomu, že byla k dispozici doprava v rámci EU. Cena byla až
         podezřele nízká, konkrétně asi 4600 Kč. Běžná cena ve známých evropských obchodech s elekteonikou se pohybuje v
         rozmenzí cca 7-10 tis. Kč.

         Asi 4 dny po objednání byla zásilka odeslána službou DHL z polského skladu a za další 2 dny byla doma. Vše bylo
         řádně zabalené v originální krabici a bez jakéhokoliv poškození. V balení nic nechybělo a u všeho jsem měl
         jistotu, že je originální a nové. Mé špatné předsudky byly vyvráceny a nákupu na Banggood rozhodně nelituji.
         Dost chválení nákupu, je na čase zhodnotit samotný osciloskop a jeho funkce.
      </p>
      <h2>Provedení a ovládací prvky</h2>
      <p>
         Osciloskop je zabudován v bytelné šedé plastové krabici obsahující chladicí otvory. Napájecí kabel se připojuje
         z boku, takže nepřekáží ani pokud je přístroj umístěn těsně u zdi. Potěšila mě přítomnost vyklápěních nožiček,
         díky kterým je displej krásně čitelný i v případě, že je přístroj postavený na stole pod úrovní očí. Rozmístění
         ovládacích prvků je dle mého názoru vyřešeno v rámci možností intuitivně a efektivně.

         Všechna tlačítka krom síťového spínače jsou membránová s gumovými hmatníky. Velké rotační enkodéry sloužící pro
         nastavování vertikálního (napěťového) i horizontálního (časového) rozlišení mají citelné krokování (1 krok =
         přepnutí na další rozsah), zatímco menší rotační enkodéry jsou plynulé na pocit asi jako potenciometry. To je
         pohodlné například při nastavování frekvence AFG, kde je někdy potřeba udělat velké množství otáček pro velkou
         změnu a jindy zas tento parametr přesně doladit. Jak podsvícení některých tlačítek, tak celkově prvky na
         displeji jsou na můj vkus až moc agresivně barevné a kontrastní.</p>

      <div class="gallery-row"> <img src="obrazky/hantek/predni_panel.jpg" alt="predni_panel" width="80%"></div>
      <p class="description">Přední panel osciloskopu</p>

      <h2>Arbitrární funkční generátor (AFG)</h2>
      <p> Osciloskop má jako jeden z mála ve své cenové kategorii vestavěný funkční generátor, což je taky hlavním
         důvodem, proč jsem si ho vybral. Výstup generátoru je přes BNC konektor v pravé části panelu a je společný s
         vstupem pro externí synchronizaci, která se však pro běžné účely téměř nepoužívá. Ovládání generátoru není
         zrovna nejpohodlnější, protože všechny parametry se zadávají přes menu pomocí jednoho enkodéru a univerzálních
         funkčních tlačítek, ale jinak je to použitelná a užitečná vychytávka.</p>


      <div class="gallery-row"> <img src="obrazky/hantek/AFG.bmp" alt="AFG" width="80%"></div>
      <p class="description">Nastavení funkčního generátoru</p>

      <h2>Negativa</h2>

      <p>Jako první a negativum je určitě vnitřní šum osciloskopu, který se zvlášť při vyšší hloubce paměti hodně
         projeví. U osciloskopu této cenové kategorie je to však něco, co se dá očekávat a je na každém, aby míru šumu
         posoudil.</p>

      <div class="gallery-row"> <img src="obrazky/hantek/4kpt.bmp" alt="4kpt" width="40%"> <img
            src="obrazky/hantek/8MPT.bmp" alt="8MPT" width="40%"></div>
      <p class="description">Porovnání šumu při různých hloubkách paměti (4kpt vlevo, 8Mpt vpravo)</p>
      <p>
         Další věcí je USB port na předním panelu. Minimálně u mého kusu se tu a tam stane, že flash disk, který v
         jiných zařízeních funguje bez problémů, ztratí kontakt. To někdy vede i ke scénáři, kdy osciloskop začne pořád
         dokola vypisovat zprávu o připojení / odpojení disku i po tom, co je disk dávno odpojený. Problém spočívá čistě
         v mechanickém kontaktu a je způsobený zkrátka nekvalitním provedením USB portu.</p>
      <p>
         Stává se, že osciloskop někdy nezareaguje na stisk ovládacího tlačítka. Horší je však případ, kdy převážně
         pokud je nastavena dlouhá časová základna, na které je zobrazován průběh s vyšší frekvencí, dochází k zásekům a
         zřídka i k úplnému zamrznutí rozhraní, které vyžaduje restart zařízení síťovým spínačem. U malých rotačních
         enkodérů jsem sice chválil možnost rychlého nastavení parametrů, ale někdy se stane, že enkodér chvíli
         nereaguje a jakmile se “chytne”, tak se parametr změní skokově, což může být nepříjemné.
      </p>
      <h2>Šířka pásma (bandwidth)</h2>


      <p>Jak jsem zmínil na začátku, osciloskop by měl disponovat šířkou pásma do 150 MHz. Stává se, že (převážně
         čínský) výrobce levného přístroje tento parametr nedodrží a realita je jiná. Postavil jsem si proto jednoduchý
         lavinový generátor impulzů, kterým lze tento parametr snadno ověřit bez nutnosti drahého funkčního generátoru,
         co by zvládl signál o takto vysoké frekvenci s přesnou amplitudou. Princip lavinového generátoru nebudu
         popisovat, protože se jedná o zapojení převzaté ze <a
            href="https://tefatronix.g6.cz/display.php?page=avgen&lang=cz">stránek</a>, kde je mimo jiné pěkně
         popsána jeho funkce. Jediným rozdílem bylo použití variaku s oddělovacím trafem jako zdroje napětí 180V. Po
         přepočtení času náběžné hrany impulzu (tr) na šířku pásma (BW) podle vzorce BW[MHz] = 350 / tr[ns] vychází
         šířka pásma přibližně na 172 MHz, což je naprosto v pořádku. Navíc byla použita přibalená sonda přepnutá na 10x
         rozsah (z principu sondy nutné pro plnou šířku pásma), tudíž se nejedná čistě jen o šířku pásma samotného
         osciloskopu, která je při přímém spojení pomocí BNC-BNC kabelu ještě vyšší.</p>

      <div class="gallery-row"> <img src="obrazky/hantek/bw1.bmp" alt="impulz" width="80%"></div>
      <p class="description">Impulz z lavinového generátoru s časem náběžné hrany 2,04 ns</p>

      <h2>Pojmy a trocha teorie k digitálním osciloskopům obecně</h2>
      <p>

         Je důležité rozlišit počet vzorků za sekundu (sample rate, vzorkovací frekvence) a šířku pásma (bandwidth),
         protože tyto parametry spolu sice souvisí, ale neexistuje mezi nimi přímý vztah. Oba jsou většinou uvedeny při
         sobě na předním panelu osciloskopu. Vzorkovací frekvence říká, jak často osciloskop udělá vzorek, neboli jak
         často se “podívá” na vstup. Šířka pásma je většinou omezena softwarově nebo fyzicky vstupními obvody. Udávaná
         hodnota je pak frekvence, při které je snímaný signál zobrazován s úrovní o 3 dB nižší, než je skutečná úroveň
         signálu. Obecně platí, že pro použitelné zobrazení periodického průběhu je nutné, aby byl počet vzorků za
         sekundu alespoň 5x vyšší, než je frekvence sledovaného signálu, což by měl výrobce dodržet (např. osciloskop s
         maximální vzorkovací frekvencí 1 GSa/s by neměl mít šířku pásma větší než 200 MHz).</p>

      <p>Dalším parametrem je hloubka paměti, která udává, kolik bodů může osciloskop maximálně uložit do paměti, jinými
         slovy by se dalo říct “horizontální rozlišení”. Tento parametr za určitých podmínek souvisí s vzorkovací
         frekvencí. Jakmile je nastavená hloubka paměti tak vysoká, že počet bodů by byl vyšší než počet vzorků, který
         se vejde na obrazovku, osciloskop udělá záznam delší, ale až “za obrazovku”.</p>
      <p>
         Příklad: Osciloskop vzorkuje 250 MSa/s a máme nastavenou hloubku paměti 8 Mpts. Jaká bude déka záznamu?
         Vypočteme to jako hloubka_pameti / f_vzorkovaci. Vychází 32 ms, což se na zobrazovanou jednu časovou základnu
         nemusí vejít a celý záznam je “odhalen” až po zvětšení času na dílek.
      </p>
      <p>
         Počtem bitů je většinou myšleno rozlišení analogově-digitálního převodníku (ADC), jinými slovy “vertikální
         rozlišení”. Většina levnějších osciloskopů, včetně mého Hanteku, je 8-bitová. To znamená, že ADC má 256 úrovní,
         takže maximální rozlišení bude vždy 1/256 z napěťové osy.</p>
   </main>
   <footer>
      <p>&copy; 2025 Václav Polák</p>
   </footer>
   <script src="../../script.js"></script>
</body>
</body>

</html>