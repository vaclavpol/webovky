<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Titulek</title>
    <link rel="stylesheet" href="../../styles.css">
</head>

<body>
    <header>
        <nav>
            <ul>
                <li><a href="../../index.html">Domů</a></li>
                <li><a href="../../clanky.html">Články</a></li>
                <li><a href="../../info.html">O mně</a></li>
            </ul>
        </nav>
        <button id="theme-toggle">Přepnout motiv</button>
    </header>
    <main>
        <h1>Měřič VF výkonu</h1>
        <h2>Popis</h2>
        <p>Delší dobu mi doma ležel starý analogový budík bez využití. Mám na mysli obyčejný ručičkový přístroj výrobce
            Metra Blansko. Původně v něm něco nejspíš bylo, ale jediné, co je důležité znát, jsou parametry maximální
            výchylky ručičky při přivedení signálu přímo na vychylovací vinutí - konkrétně napětí odpovídá asi 850 mV,
            proud 500 uA, což dává odpor vinutí nějakých 1,7 kOhm, což je krásně vysoká hodnota. Můj plán byl využít ho
            pro měřič VF výkonu převážně u vysílaček. Takový jednoduchý přístroj není nic jiného než zátěž, usměrňovač,
            vyhlazovací kondenzátor a nějaký indikátor. Jako zátěž jsem zvolil paralelní kombinaci dvou 100 Ohm 5 W
            výkonových odporů. To odpovídá výslednému odporu 50 Ohm a maximální výkonové ztrátě 10 W (krátkodobé
            přetížení není problém).
        </p>
        <h3 style="color: orange; text-align: center; margin-left: 30%; margin-right: 30%;">
            UPOZORNĚNÍ! Při výběru zatěžovacích odporů je potřeba mít
            jistotu, že se jedná o vrstvové, nikoliv drátové
            odpory, které by při vyšších frekvencích vykazovaly nezanedbatelnou indukčnostní reaktanci!
        </h3>
        <p>
            Jako usměrňovač byla zvolena signálová dioda 1N4148, která by měla být dostatečně rychlá pro tuto aplikaci
            alespoň někam do VHF pásma. Vyhlazovací kondenzátor může být vzhledem k nízké spotřebě samotného indikátoru
            poměrně malý, stačí řádově desítky až stovky nF. V případě použití analogového budíku bez předřadníku je
            potřeba předřadník dodělat. Nejjednodušší konstrukce není nic jiného, než odpor v sérii s jeho vychylováním
            vinutím. Já jsem ještě přidal přepínač na 2 rozsahy (12 V a 32 V, na zátěži 50 Ohm zhruba 3 W a 20 W), což
            ale není nutnost. Optimální je jako předřadník využít jeden pevný a druhý proměnný odpor (např. víceotáčkový
            trimr), aby se dal měřič přesně zkalibrovat. Pro co nejpřesnější měření je totiž třeba brát ohled například
            na úbytek napětí na usměrňovací diodě, skutečnou střední hodnotu stejnosměrného napětí na vyhlazovacím
            kondenzátoru apod. Stupnice by bylo lepší než lineární udělat logaritmické, aby mohl být zobrazovaný přímo
            výkon, nikoliv jen napětí, které se pak na výkon přepočítá podle vztahu P = U^2 / 50. Toho jsem zatím
            bohužel nebyl schopen, ale časem se pokusím stupnici vyměnit. Oba rozsahy jsem tedy ocejchoval efektivní
            hodnotou napětí, takže podle uvedeného vztahu vyjde přímo efektivní výkon. Pokud by indikátor ukazoval
            skutečnou stejnosměrnou (teoreticky špičkovou) hodnotu, vztah pro efektivní výkon by pak byl P = ((U^2) /
            1,41) / 50.
        </p>
        <div class="gallery-row"><img src="obrazky/rf_pwr/schema.png" alt="schema" width="60%"></div>
        <p class="description">Schéma zapojení</p>
        <p>
        <h2>Shrnutí a možná vylepšení</h2>
        <p>
            Celé zařízení jsem zabudoval do krabičky analogového budíku, do které jsem zezadu vyvrtal díru pro přepínač
            rozsahů a SMA konektor pro přivedení signálu. Tato konstrukce má výhodu, že je extrémně jednoduchá,
            nepotřebuje nezávislý napájecí zdroj a při troše snahy se dá docílit poměrně použitelných výsledků měření.
            Ještě by nebylo na škodu přidat ochranu budíku proti přepálení vychylovacího vinutí, která by se dala
            realizovat například pomocí dvou sériových kombinací křemíkových diod zapojených antiparalelně, což by
            omezilo případnou napěťovou špičku obou polarit na zhruba 1,4 V, což ještě budík krátkodobě vydrží.
        </p>
    </main>
    <footer>
        <p>&copy; 2025 Václav Polák</p>
    </footer>
    <script src="../../script.js"></script>
</body>
</body>

</html>