<!DOCTYPE html>
<html lang="cs">

<head>
   <meta charset="UTF-8">
   <meta name="viewport" content="width=device-width, initial-scale=1.0">
   <title>Signalizace zapnutých světel</title>
   <link rel="stylesheet" href="../../styles.css">
</head>

<body>
   <header>
      <nav>
         <ul>
            <li><a href="../../index.html">Domů</a></li>
            <li><a href="../../clanky.html">Články</a></li>
            <li><a href="../../info.html">O mně</a></li>
         </ul>
      </nav>
      <button id="theme-toggle">Přepnout motiv</button>
   </header>
   <main>
      <h1>Jednoduchá signalizace zapnutých světel</h1>
      <h2>Nápad</h2>
      <p>Každý se už určitě setkal s nepříjemností, že v autě, na motorce nebo na jiném vozidle zapomněl zapnutá světla
         a když se pak vrátil, akumulátor byl vybitý na nulu... Novější kousky už mají signalizaci většinou reagující na
         základě otevření dveří na straně řidiče. Pro vozidla, která tímto systémem vybavené nejsou jsem vymyslel velmi
         jednoduchý obvod, který tuto signalizaci doplní.</p>
      <h2>Princip</h2>
      <p>

         Princip je následující. Pokud jsou světla zapnutá, bází tranzistoru T1 přes odpor R1 prochází proud, takže
         tranzistor se otevře. Pokud je zapnuté i zapalování, otevře se přes odpor R3 stejným způsobem tranzistor T3,
         přes který je proud tekoucí odporem R2 odváděn do emitoru tranzistoru T2 (případně do země), tudíž T2 zůstává
         uzavřený. Jakmile však dojde k vypnutí zapalování, T3 se uzavře a proud odporem R2 začne téct do báze T2. V
         tuto chvíli jsou T1 i T2 otevřené a jelikož jsou zapojené sériově, je uzavřen obvod a spustí se zvuková
         signalizace. Odpor R4 slouží pouze k omezení proudu signalizačním prvkem (např. piezo bzučákem). Jedná se v
         podstatě o logický obvod AND s jedním invertovaným vstupem.</p>

      <div class="gallery-row">
         <img src="obrazky/signalizace/schema.png" alt="schema" width="50%">
      </div>
      <p class="description">Schéma zapojení</p>

      <p>
         K napájení může být použita hlavní napájecí +12V větev, ale jelikož systém má reagovat jen při zapnutých
         světlech a jeho příkon je minimální, není problém jako napájení využít svorku světel. Tranzistory jsem zvolil
         BC547, které vydrží kolektorový proud do 100 mA. Kdo by chtěl použít silnější sirénu, může dát něco lepšího
         :-). Co se hodnot ostatních součástek týče, odpory R1, R2, R3 slouží jen pro omezení bázového proudu
         tranzistorů, takže jejich hodnota není kritická, pro BC547 bych volil okolo 10 kOhm. Hodnota odporu R4 závisí
         na požadovaném proudu signalizací a v případě signalizace stavěné přímo na napětí napájení je možné ho nahradit
         zkratem.</p>
         <div class="gallery-row">
            <img src="obrazky/signalizace/dps.png" alt="dps" width="50%">
         </div>
         <p class="description">DPS může vypadat třeba takhle, rozměry jsou pouhých asi 20 x 35 mm</p>
   </main>
   <footer>
      <p>&copy; 2025 Václav Polák</p>
   </footer>
   <script src="../../script.js"></script>
</body>
</body>

</html>