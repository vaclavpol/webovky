<!DOCTYPE html>
<html lang="cs">

<head>
   <meta charset="UTF-8">
   <meta name="viewport" content="width=device-width, initial-scale=1.0">
   <title>Repase předních tlumičů</title>
   <link rel="stylesheet" href="../../styles.css">
</head>

<body>
   <header>
      <nav>
         <ul>
            <li><a href="../../index.html">Domů</a></li>
            <li><a href="../../clanky.html">Články</a></li>
            <li><a href="../../info.html">O mně</a></li>
         </ul>
      </nav>
      <button id="theme-toggle">Přepnout motiv</button>
   </header>
   <main>
      <h1>Repase předních tlumičů</h1>
      <p>Poměrně často řešený problém u Kývaček se týká předních tlumičů. Během období výroby se totiž vystřídalo
         několik odlišných provedení. Sám přesně nevím, jaké byly kde konkrétní změny, ale pokusím se popsat provedení,
         které mám na svém stroji z roku 56.</p>
      <h2>Demontáž z motorky</h2>
      <p>Prvně je třeba celé tlumiče vyjmout. To se dělá následovně. Napřed se pochopitelně demontuje přední kolo, na
         tom nic není. Potom se sundá světlo a odmontuje horní část přední masky. Také je potřeba odpojit náhon
         tachometru. Já jsem ho měl poměrně dost utažený, takže jsem ho přes hliníkový plech povolil sikovkami. V tuhle
         chvíli už je přístup k horním maticím šavlí. Prvně doporučuji povolit kontramatky táhel tlumičových pump, které
         jsou uvnitř velkých matic. Potom už zbývá velké matice povolit. Dále je potřeba vyšroubovat šrouby na spodních
         brýlích (pod "kalhotkami" pro znalé ;-)), které šavle svírají. Dost pomůže do mezery svěřeného spoje s citem
         naklepnout plochý šroubovák. Pak se vyšroubují táhla tlumičových pump, které sjedou dolů. Teď už nic nebrání
         vytažení šavlí směrem dolů. V mém případě byly v brýlích zarezlé, takže do nich bylo potřeba dát ze shora pár
         ran dřevěnou palicí. Důležité je zašroubovat zpátky velkém matice tak, aby mezi nimi a horními brýlemi byla jen
         malá mezera, aby nedošlo ke strhnutí jejich závitů. Po úplném vyšroubování velkých matic je možno vytáhnout
         hlavní pružiny.</p>
      <div class="gallery-row">
         <img src="obrazky/tlumice/maska.jpg" alt="maska" width="25%">
         <img src="obrazky/tlumice/maska2.jpg" alt="maska2" width="25%">
      </div>
      <p class="description">Vlevo vyšroubované hlavní matice, vpravo vyjmutý levý tlumič</p>
      <h2>Rozebrání tlumičů</h2>
      <p>Když se celé tlumiče podaří dostat ven, je na čase se pustit do jejich rozebrání. A tady nastává první velký
         problém. Kryty tlumičů ne a ne slézt. Byl to dost dlouhý a beznadějný souboj. Kryty jsou totiž na šavlích v
         tomhle provedení nalisované a za běžných podmínek nejdou sundat. Správný postup je následující. Úplně se
         vyšroubuje výstupný šroub, čímž se uvolní spodní kluzák. Ten se následně směrem dolů povytáhne, čímž se odhalí
         převlečená matice s guferem, která se vyšroubuje a kluzák se sejme úplně. Nyní už je úplný přístup k tlumičové
         pumpě a kluzným pouzdrům. Tlumičová pumpa ještě vytáhnout nejde. Směrem nahoru jí v tom brání dolní širší část
         a směrem dolů zase krátká pružina určena pro zamezení tvrdého dorazu při rychlém návratu tlumiče do původní
         polohy. Je potřeba pumpu za její tělo uchytit ve svěráku a spodní širší část ideálně opět přes nějaký plech a
         sikovky povolit. Výhodou je zajišťovací kolíček, o který je možno se při povolování zapřít. Po vyšroubování už
         jde pumpa vytáhnout směrem nahoru. Pozor na zmíněnou krátkou pružinu, ať se neztratí.
      </p>
      <div class="gallery-row">
         <img src="obrazky/tlumice/pumpa.jpg" alt="pumpa" width="45%" height="45%">
         <img src="obrazky/tlumice/pumpa2.jpg" alt="pumpa2" width="25%">
      </div>
      <p class="description">Tlumičová pumpa a kluzná pouzdra</p>
      <p>
         Další částí je sundání kluzných pouzder a převlečené matice. Spodní pouzdro je na šavli nalisované a zajištěné
         ségrovkou. Ségrovku není problém sundat. Stažení pouzder může být trochu krkolomné. Existuje na to přímo určený
         stahovák, ale na jedno použití ho nemá cenu kupovat. Mně se osvědčilo použití klasického stahováku na ložiska.
         Stačí vrátit pumpu zpátky do šavle, aby bylo o co stahovák zapřít (pozor na závit vypuštěného šroubu!) a ramena
         stahováku chytit za převlečenou matici. Ještě předtím je potřeba spodní nalisované pouzdro nahřát. Potom už
         zbývá co nejrychleji utáhnout stahovák a obě pouzdra včetně převlečené matice krásně sjedou.
      </p>
      <h3 style="color: orange; text-align: center;">Upozornění: Při téhle metodě se pravděpodobně poškodí gufero. Může
         se to dělat jen v případě, kdy počítáme s jeho výměnou.</h3>

      <div class="gallery-row">
         <img src="obrazky/tlumice/pouzdra.jpg" alt="pouzdra" width="25%">
         <img src="obrazky/tlumice/pouzdra2.jpg" alt="pouzdra2" width="25%">
         <img src="obrazky/tlumice/pouzdra3.jpg" alt="pouzdra3" width="25%">
      </div>
      <p class="description">Kluzná pouzdra. Tečky slouží k poznačení jejich orientace, není nutné.</p>

      <p>Nejhorší už máme za sebou... Zbývá všechno vyčistit, případně vyměnit a zase poskládat. Tlumičové pumpy stačí
         propláchnout benzinem a vyzkoušet, jestli pracují správně (při stlačování by měly jít zlehka, při vrácení klást
         odpor). Kluzná pouzdra není na škodu vyměnit, ale je to poměrně drahá záležitost, takže jsem to nakonec
         vypustil. Spodní kluzáky, šavle, pružiny a všechny ostatní drobné díly doporučuji vyčistit.
         Trochu zajímavější je výměna gufer, která jsou umístěna v převlečných maticích. Převlečenou matici je dobré
         přes něco upnout do svěráku. Potom je potřeba zapřít plochý šroubovák o hranu plechového víčka převlečené
         matice a směrem nahoru ho přes šroubovák kladivem postupně po obvodu vytlouct. Mezi guferem a víčkem je ještě
         velká podložka, takže pozor na ní. Gufero se nejspíš nedestruktivně vyndat nepodaří (jak již bylo zmíněno), ale
         vzhledem k tomu, že na
         99% bude nutná jeho výměna, tak to nevadí. Nové Gufero se nejlépe přes dřevěný špalík natluče zpátky do
         matice, to samé víčko.
         Převlečná matice s novým guferem se nasadí zpátky na šavli. Při tomhle pozor na ostré hrany, aby se nepoškodil
         břit gufera. Dále se nasadí volné pouzdro. Pevné pouzdro se nahřeje a nasune na šavli. Pokud jsou plochy čisté,
         mělo by to jít lehce rukou. Pak už zbývá jen vrátit zajišťovací ségrovku.
      </p>

      <div class="gallery-row">
         <img src="obrazky/tlumice/gufero2.jpg" alt="guefro2" width="25%">
         <img src="obrazky/tlumice/gufero.jpg" alt="guefro" width="25%">
         <img src="obrazky/tlumice/vicko.jpg" alt="vicko" width="25%">
         <img src="obrazky/tlumice/gufero3.jpg" alt="guefro3" width="35%">
         <img src="obrazky/tlumice/matice.jpg" alt="guefro" width="35%">
      </div>
      <p class="description">Převlečné matice</p>

      <p>Teď už víceméně není co zkazit. Postup je opačný jako při rozebírání, takže ho ani nebudu popisovat. Jen při
         montáži spodních kluzáků pozor na to, aby zajišťovací kolíčky byly v drážkách, protože jinak je dost
         pravděpodobné, že tlumiče začnou brzy téct. Při výměně měděných těsnících podložek výpustných šroubů je potřeba
         je pro lepší těsnost prvně vyžíhat.
         Při montáži tlumičů zpátky na motorku doporučuji nějakým způsobem zajistit táhla tlumičových pump, aby nemohla
         sjet dolů. Pohodlnější je tlumiče naplnit olejem ještě před vložením hlavních pružin, ale na druhou stranu je
         pak téměř nemožné táhla zajistit v horní poloze. Mně se osvědčil olej pomalu nalít kolem pružin. Chce to
         trpělivost, ale funguje to.</p>

      <div class="gallery-row">
         <img src="obrazky/tlumice/rage.jpg" alt="lol" width="40%">
      </div>
      <p class="description">V některých chvílích do toho chce prostě šlověk praštit :-)</p>
   </main>
   <footer>
      <p>&copy; 2025 Václav Polák</p>
   </footer>
   <script src="../../script.js"></script>
</body>
</body>

</html>